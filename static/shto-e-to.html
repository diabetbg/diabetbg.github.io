<head><link rel="stylesheet" href="/style.css"/><meta name="viewport" content="width=device-width, initial-scale=1.0"/></head><body><div class="topnav"><p>Какво е диабетът?</p></div><div class="bg" id="bg1"> </div><div class="bg" id="bg2"> </div><input type="checkbox" id="expand-toggle"/><span class="triangle"> </span><div class="sidenav"><a href="nashata-cel.html">Нашата цел</a><a href="shto-e-to.html" class="active">Какво е диабетът?</a><a href="fakti.html">Интересни факти и FAQ</a><a href="terminologiq.html">Терминология</a></div><div class="content"><!--id: Какво е диабетът?--><!--pos: 2--><h1> Какво е диабетът?</h1>Диабетът е хронично заболяване, което е свързано с произвеждането или усвояването на инсулин. Инсулинът е хормон, който регулира нивото на глюкоза в кръвта. При здравите хора тялото само произвежда достатъчно инсулин за да държи кръвната захар в нормите, но при диабетиците е нужно тя да се регулира чрез инжекции на инсулин или с други медикаменти.<br/><br/>Има два типа диабет. Тип 1 се характеризира с неспособността на тялото да произвежда инсулин, тъй като имунната система напада инсулиновите клетки. При тип 2 тялото произвежда инсулин, но е развило резистентност към него. Първият тип се развива най-често в детска възраст, причините за появата му, както на други автоимунни заболявания е неясна. Колкото до диабет тип 2, прекаляването с храни богати на въглехидрати и мазнини, както и затлъстяването, са основните причинители.<br/><br/>Диабетът е нелечим, но е възможно да се контролира. Следенето на кръвната захар е важно и при двата типа. Тип 1 изисква инжектирането на инсулин, който да намалява кръвната захар, или да се приема захар, която да я увеличава. Целта на това е да се поддържа кръвната глюкоза в нормите. За контрол над диабет тип 2 е необходимо да се намалят високите на въглехидрати и мазнини храни и напитки и да се подобри начина на живот. Съществуват лекарства, които помагат на тялото да усвои инсулина и да регулира кръвната захар.<br/><h3> Диабет тип 1:</h3><ul><li> Неспособност на тялото да произвежда инсулин</li><li> Причините за появата са неясни</li><li> Няма лек, изисква регулация на кръвната захар чрез инсулинови инжекции и хранене</li></ul><h3> Диабет тип 2:</h3><ul><li> Неспособност да се усвоява инсулина</li><li> Причинен от наднормено тегло и злоупотреба с някои видове храни</li><li> Няма лек, изисква промяна в начина на живот и приемане на медикаменти</li></ul><h2> Как се измерва кръвната захар?</h2>Кръвната захар е нивото на глюкоза в кръвта. То трябва да се поддържа в определени граници - между 3.9 mml/l и 9.0 mml/l или 60mg/dl  и 140mg/dl. Макар че малко хора без диабет имат средствата за това, е важно дори и за тях да могат да измерват кръвната захар, тъй като при недохранване е възможно и здрави хора да изпаднат в така наречената хипогликемия (ниска кръвна захар).<br/><br/>Кръвната захар може да се измерва за ежедневни нужди по два начина. С <abbr title="устройство за измерване на кръвната захар чрез кръвна проба" tabindex="-1">глюкомер</abbr> и със сензор. Глюкомерът използва проба кръв за да определи кръвната захар. Това означава, че при всяко измерване е нужно бодене на пръст, от който да се вземе проба. Глюкомерът изглежда така:<br/><br/><img src="glukometur.png" loading="lazy"/><br/><br/>За да се измери нивото на кръвна захар, трябва първо да се постави тест-лента в устройството, тест-лентите се намират в малка цилиндрична кутия с капак. Ако лентата е поставена правилно, устройството само ще се активира. След това трябва да се вземе убождащото, което прилича на писалка, и с него да се убоде един от пръстите на ръката. Понякога задната част на убождащото трябва да се издърпа леко, за да може да убожда. Пръстът трябва да е чист преди убождането. Кръвта се поставя на тест-лентата. Ако всичко е изпълнено правилно и кръвта е достатъчно, глюкомера ще започне да отброява и ще покаже кръвната захар.<br/><br/>Другия метод за измерване на глюкозата е със сензор. Сензорът се прикрепва кожата на ръката между лакътя и рамото или на корема до пъпа. С малка лента или игла, забита в ръката или корема, сензора събира данни за захарта в кръвта.<br/><br/><img src="senzorche.jpg" loading="lazy"/><br/><br/>Има два основни начина тези данни да се събират. През специален четец, който се доближава до сензора и с NFC получава информацията. По-новите сензори обаче изпращат измерванията си през Блутут към приложение на телефона. Ето как изглежда едно от приложенията:<br/><br/><img src="prilojenie.png" loading="lazy"/><br/><br/>Големите цифри обозначават кръвната захар. Синята графика показва тенденцията на кръвната захар, а в горния ляв ъгъл е изписана мерната единица – mml/l или mg/dl. Над нея е времето, преди което е направено последното измерване.<h2> Какво е хипогликемия и как се лекува?</h2>Хипогликемията е състояние, при което кръвната захар спада под нормата (3.9 mml/l или 60 mg/dl). Тя е опасна, защото при такива нива не остава достатъчно храна за клетките и най-вече мозъка.<br/><br/>Симптоми: глад, изпотяване, треперене, сърцебиене, изтръпване, замайване, замъгляване на зрението, объркване, странно или хиперактивно поведение, агресия, причерняване, загуба на концентрация, умора, а при по-тежки случаи може да доведе и до гърчове и загуба на съзнание. Хипогликемията може и да се прояви без симптоми в началните стадии.<br/><br/>За справяне с хипогликемията е нужно да се повиши кръвната захар като се приеме храна или напитка с бързоразградима захар. Най-често хората с диабет носят в себе си бонбони, захар в пакетчета, течна захар или друга храна. Храни които стават за повишаване на кръвната захар са: захар в пакетче (около 2-3 пакетчета по 2г); сок или газирана напитка (подсладени със захар, половин чаша или 100-120г); бонбони със захар, предпочитат се бонбони за дъвчене (2-3 бонбона); банан или ябълка (половин до цяла, зависи от човека); глюкоза (разтворена 10-20г (чиста) или течна, продава се на тубички, 1 тубичка); 1 супена лъжица захар или мед. Когато положението се подобри, може да се приеме и храна, която да задържи кръвната глюкоза в нормите. Това обикновено е малко хляб, бисквита или нещо мазно, но не трябва да се прекалява, за да не се стигне до висока захар.<br/><br/><strong>При тежка хипогликемия</strong>, тоест припадък, на изгубилия съзнание не трябва да се дава храна, за да не се запушат дихателните пътища. В такива случаи трябва да се извика бърза помощ, да се постави припадналия в стабилно странично положение и, ако има такъв, да се постави <abbr title="хормон, който противодейства на инсулина и може да се произвежда от черния дроб или да се инжектира в крайни случаи" tabindex="-1">глюкагон</abbr>. Ако такъв не е наличен и линейката не може да пристигне на време, може да се намаже под езика мед.<br/><br/><img src="owowowo.jpg" loading="lazy"/><br/><br/>Следните инструкции са от: <a href="https://apteka.framar.bg/30025825/глюкаген-хипокит-фл-1-мг-разтворител"><body> ГЛЮКАГЕН ХИПОКИТ прах и разтворител за инжекционен разтвор 1 мг (GLUCAGEN HYPOKIT powder and solvent for solution for injection 1 mg</body></a>, цена и информация)<br/><h3> Приготвяне и поставяне на инжекцията</h3><br/><br/><img src="stupka1.jpg" loading="lazy"/><br/><br/><ul><li> Махнете пластмасовата капачка на флакона. Издърпайте предпазителя на иглата от спринцовката. Не махайте пластмасовата запушалка от спринцовката. Вкарайте иглата през гумената запушалка (в рамките на маркирания кръг) във флакона съдържащ ГлюкаГен® и инжектирайте цялата течност от спринцовката във флакона.</li></ul><br/><img src="stupka2.jpg" loading="lazy"/><br/><br/><ul><li> Без да изваждате иглата от флакона, внимателно го разклатете, докато ГлюкаГен® се разтвори напълно и разтворът стане бистър.</li></ul><br/><img src="stupka3.jpg" loading="lazy"/><br/><br/><ul><li> Уверете се, че буталото е натиснато докрай. Докато държите иглата в течността, бавно изтеглете целия разтвор обратно в спринцовката. Не изтегляйте буталото извън спринцовката. Важно е да отстраните всички въздушни мехурчета в спринцовката.</li><li> С игла, насочена нагоре, почукайте спринцовката с пръста си.</li><li> Натиснете леко буталото, за да освободите целия въздух, събран в горния край на спринцовката.</li><li> Продължете да натискате буталото, докато достигнете точната доза за инжектиране. Когато извършвате това, малко количество течност ще бъде изтласкано навън.</li></ul><br/><img src="stupka4.jpg" loading="lazy"/><br/><br/><ul><li> Инжектирайте дозата под кожата или в мускул.</li><li> Обърнете човека, който е в безсъзнание настрани, за да предотвратите задавяне.</li><li> Дайте на човека богата на захар закуска като сладки, бисквити или плодов сок, веднага след като той или тя се свести и е в състояние да преглъща. Богатата на захар закуска ще попречи на повторно получаване на ниска кръвна захар.</li></ul><h3> Препоръчителната доза е:</h3>Възрастни: инжектирайте цялото количество лекарство (1 ml) - това е означено като „ 1&quot; на спринцовката.<br/><br/>Деца под 8-годишна възраст или деца над 8-годишна възраст с тегло под 25 kg: инжектирайте половината количество от лекарството (0,5 ml) - това е означено като „0,5&quot; на спринцовката.<br/><br/>Деца над 8-годишна възраст или деца под 8-годишна възраст с тегло над 25 kg: инжектирайте цялото количество лекарство (1 ml) - това е означено като „1&quot; на спринцовката.<h2> Какво е хипергликемия и как да се справим с нея?</h2>Хипергликемията (висока кръвна захар) е състояние при което глюкозата в кръвта се покачва над нормата от 9.0 mml/l или 140 mg/dl. Хипергликемията е опасна, защото води до запушване на кръвоносните съдове, най-вече на капилярите. Най-застрашени са областите на тялото с най-тънки капиляри – очите, пръстите, краката. Краткото повдигане на захарта над нормите не е опасно, но колкото по-дълго тя се задържа висока, толкова по-опасно става. В най-крайни случаи може да се стигне до <abbr title="усложнение на хипергликемията, характеризирано с произвеждането на кетони и ацетони, поради недостатък на инсулин, това води до понижаване на pH на кръвта и нейното натравяне" tabindex="-1">кетоацидоза</abbr>.<br/><br/>Симптоми: жажда; замъглено виждане; глад; главоболие; често уриниране; умора; гадене; болка в очите; затруднена концентрация. При по-дълго задържане: повишено кръвно налягане; повръщане; кожни инфекции; повишен риск от заболявания на краката, очите, кръвоносната и нервната система, бъбреците; бавно зарастващи рани, <abbr title="усложнение на хипергликемията, характеризирано с произвеждането на кетони и ацетони, поради недостатък на инсулин, това води до понижаване на pH на кръвта и нейното натравяне" tabindex="-1">кетоацидоза</abbr>.<br/><br/>При диабетиците от тип 1 тялото не може да създаде инсулин, за да компенсира за изядената храна. Възможно е и по време на боледуване също нивото на глюкозата да скочи. Когато захарта се покачи поради ядене или естествена поява на други хормони в тялото, е нужно да се вкара правилната доза инсулин в тялото.  Физическата активност също снижава кръвната захар.<br/><br/>Кетоацидоза: Тя е тежко усложнение на хипергликемията, причинено от недостиг на инсулин. В резултат на това въглехидратите не могат да се разградят, клетките се нуждаят от храна и сланините се горят прекомерно. Така от този процес се отделят кетони и ацетон, които тровят кръвта и водят до жажда и често уриниране. В крайни случаи води и до смърт.<h2> Инжектиране на инсулин</h2>Количеството инсулин се измерва в единици. Важно е да се знае, че има различни видове инсулин, които действат с различна скорост. Най-често диабетиците от тип 1 поставят определено количество бавен инсулин след събуждането си, което да се разгражда в продължение на деня (този тип дозиране на инсулин се нарича базал). Преди ядене или за корекция на висока кръвна захар се инжектира количество бърз инсулин, което отговаря на количеството въглехидрати в храната или такова което ще намали глюкозата в кръвта достатъчно (този тип дозиране се нарича болус). Двата най-разпространени начина за доставяне на инсулин са <abbr title="специална спринцовка за дозиране и инжектиране на инсулин" tabindex="-1">инсулинова писалка</abbr> и <abbr title="устройство, което автоматично поставя инсулин по определени от човека дози" tabindex="-1">инсулинова помпа</abbr>.<h2> Инсулинова писалка</h2>Инсулиновата писалка е по-популярният метод за инсулинова терапия. Това се дължи главно на факта, че са по-евтини и лесни за използване от <abbr title="устройство, което автоматично поставя инсулин по определени от човека дози" tabindex="-1">инсулиновите помпи</abbr> и по-точни и безболезнени от обикновени спринцовки. Препоръчително е иглата на писалката да се сменя след всяко използване. Писалката работи като в нея се поставя флакон инсулин, траещ за няколко дни, след което трябва да се смени. Дозата се регулира от циферблат в задната част. Зоните за инжекция са: ръцете – между рамото и лакътя, корема – около пъпа, сланинестите части на задницата. Писалката пълна с инсулин не трябва да се съхранява на твърде ниска или твърде висока температура.<br/><br/><img src="pisalka.png" loading="lazy"/><h2> Инсулинова помпа</h2>Инсулиновата помпа е по-нов метод за контрол с диабета. Тя предлага прецизно дозиране на инсулина и премахва нуждата от бавен инсулин. Това е възможно защото помпата автоматично пуска <abbr title="един от двата вида дозиране на инсулин, при който се пуска за регулиране на кръвната захар през целия ден" tabindex="-1">базала</abbr> (в случая бърз инсулин) на малки количества, така че да се усвоява малко по малко. Помпата се управлява с малки копчета и предлага различни опции за персонализиране на базала и <abbr title="втория вид дозиране на инсулин, който служи за еднократни корекции на захарта или да балансирането ѝ при ядене" tabindex="-1">болуса</abbr>.<br/><br/><img src="pompa.jpg" loading="lazy"/><br/><br/>Механизмът на инсулиновата помпа избутва хормона от резервоара, който трябва да се сменя на няколко дни, и в здрав тънък маркуч, свързан с игла за тялото. При къпане или други дейности, които могат да повредят устройството, то се откача от специална сглобка и се запушва с тапи.<br/><br/>Описанието дадено тук, разбира се, не покрива всички видове помпи. Съществуват помпи без маркучи и дори такива, които се свързват с телефона за лесен контрол. Помпите могат да се свързват и със сензор, създавайки т.нар. затворена система, при която ръчно се въвежда инсулин само при хранене, а регулацията на к. захар става автоматично.<h2> Смятане на въглехидратите</h2>На повечето храни, купени с опаковка има таблица с хранителна стойност. На нея е написано количеството от дадено вещество, съдържащо се в 100г. продукт. При смятането на инсулина, който трябва да се пусне се гледат само въглехидратите. Ако вземем ориза например, 100г. чист варен ориз съдържат 24г вх. Да кажем, че ще ядем 120 грама чист ориз, сметката е проста: (24/100)*120=28.8. Проста работа с проценти. Хората с <abbr title="устройство, което автоматично поставя инсулин по определени от човека дози" tabindex="-1">помпи</abbr> често не трябва да смятат повече, защото устройството само калкулира нужния инсулин за 29г. вх. Но хората без помпа трябва да разделят това число на коефициент, зависещ от индивида. Нека вземем за пример коефициент 4: 29/4=7,25. Полученото число е броя единици инсулин, който трябва да се пусне.</div></body>